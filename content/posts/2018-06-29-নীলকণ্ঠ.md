---
published: true
date: 2018-06-29 23:17:12 +0600
title: "নীলকণ্ঠ"
layout: post
tags: ["কবিতা", "বিষাদ"]
location: "বাড্ডা, ঢাকা।"
---
বলেছিল নীলকন্ঠ ফুল,
"যেখানে আকাশ গাঢ় গ্রে,
সেখানেও ভালো থেকো
বুকে নিয়ে পৃথিবীর অমিত গরল, নীল।"
সেই থেকে ভালো আছি।
বলেছিল নীলকণ্ঠ ফুল,
"অকাতরে বেদনা পোহাও।"
নীলকণ্ঠ সেই কথা বলে ঝরে গেছে বুকে নিয়ে ব্যথা-
যার থেকে নীলতর কোনকিছু কখনো দেখিনি।
সেই থেকে ভালো আছি যদিও বা আকাশ ধূসর,
যদিও বা শীতবৃষ্টি নামে,
নিরন্তর বেদনা পোহাতে।

